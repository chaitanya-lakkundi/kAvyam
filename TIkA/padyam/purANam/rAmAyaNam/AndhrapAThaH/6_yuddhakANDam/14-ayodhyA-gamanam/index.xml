<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१४ अयोध्या-गमनम् on काव्ये विश्वासटिप्पणयः</title>
    <link>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/</link>
    <description>Recent content in &#43;१४ अयोध्या-गमनम् on काव्ये विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/index.xml" rel="self" type="application/rss+xml" />
    
    
    <item>
      <title>११९ रामेण स्वपितृवार्ताश्रवणम्</title>
      <link>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/119_Lord_Shiva_informs_Rama_about_his_father/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/119_Lord_Shiva_informs_Rama_about_his_father/</guid>
      <description>एवमुक्ता तु वैदेही परुषं रोमहर्षणम्।
राघवेण सरोषेण भृशं प्रव्यथिताऽभवत् ॥ 6.119.1 ॥
सा तदश्रुतपूर्वं हि जने महति मैथिली।
श्रुत्वा भर्तृवचो रूक्षं लज्जया व्रीडिताऽभवत् ॥ 6.119.2 ॥
प्रविशन्तीव गात्राणि स्वान्येव जनकात्मजा।
वाक्छल्यैस्तैः सशल्येव भृशमश्रूण्यवर्तयत् ॥ 6.119.3 ॥
ततो बाष्पपरिक्लिष्टं प्रमार्जन्ती स्वमाननम्।
शनैर्गद्गदया वाचा भर्तारमिदमब्रवीत् ॥ 6.119.4 ॥
किं मामसदृशं वाक्यमीदृशं श्रोत्रदारुणम्।
रूक्षं श्रावयसे वीर प्राकृतः प्राकृतामिव ॥ 6.119.5 ॥
न तथाऽस्मि महाबाहो यथा त्वमवगच्छसि।
प्रत्ययं गच्छ मे येन चारित्रेणैव ते शपे ॥ 6.</description>
    </item>
    
    <item>
      <title>१२० इन्द्रेण वरदानम्</title>
      <link>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/120_Indra_s_boon_to_Rama/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/120_Indra_s_boon_to_Rama/</guid>
      <description>ततो हि दुर्मना रामः श्रुत्वैवं वदतां गिरः।
दध्यौ मुहूर्तं धर्मात्मा बाष्पव्याकुललोचनः ॥ 6.120.1 ॥
ततो वैश्रवणो राजा यमश्चामित्रकर्शनः।
सहस्राक्षो महेन्द्रश्च वरुणश्च परन्तपः ॥ 6.120.2 ॥
षडर्धनयनः श्रीमान् महादेवो वृषध्वजः।
कर्ता सर्वस्य लोकस्य ब्रह्मा ब्रह्मविदां वरः ॥ 6.120.3 ॥
एते सर्वे समागम्य विमानैः सूर्यसन्निभैः।
आगम्य नगरीं लङ्कामभिजग्मुश्च राघवम् ॥ 6.120.4 ॥
ततः सहस्ताभरणान् प्रगृह्य विपुलान् भुजान्।
अब्रुवंस्त्रिदशश्रैष्ठाः प्राञ्जलिं राघवं स्थितम् ॥ 6.120.5 ॥
कर्ता सर्वस्य लोकस्य श्रेष्ठो ज्ञानवतां वरः।
उपेक्षसे कथं सीतां पतन्तीं हव्यवाहने ॥ 6.</description>
    </item>
    
    <item>
      <title>१२१ रामेण अयोध्यानिर्वर्तनसिद्धता</title>
      <link>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/121_Rama_prepares_to_leave_for_Ayodhya/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/121_Rama_prepares_to_leave_for_Ayodhya/</guid>
      <description>एतच्छ्रुत्वा शुभं वाक्यं पितामहसमीरितम्।
अङ्केनादाय वैदेहीमुत्पपात विभावसुः ॥ 6.121.1 ॥
स विधूय चितां तां तु वैदेहीं हव्यवाहनः।
उत्तस्थौ मूर्तिमानाशु गृहीत्वा जनकात्मजाम् ॥ 6.121.2 ॥
तरुणादित्यसङ्काशां तप्तकाञ्चनभूषणाम्।
रक्ताम्बरधरां बालां नीलकुञ्चितमूर्धजाम् ॥ 6.121.3 ॥
अक्लिष्टमाल्याभरणां तथारूपां मनस्विनीम्।
ददौ रामाय वैदेहीमङ्के कृत्वा विभावसुः ॥ 6.121.4 ॥
अब्रवीच्च तदा रामं साक्षी लोकस्य पावकः ॥ 6.121.5 ॥
एषा ते राम वैदेही पापमस्यां न विद्यते ॥ 6.121.6 ॥
नैव वाचा न मनसा नानुध्यानान्न चक्षुषा।
सुवृत्ता वृत्तशौण्डीर न त्वामतिचचार ह ॥ 6.</description>
    </item>
    
    <item>
      <title>१२२ पुष्पकविमानेन रामादीनां प्रयाणम्</title>
      <link>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/122_Rama_along_with_Lakshmana_and_Seetha_ascend_the_aerial_car/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/122_Rama_along_with_Lakshmana_and_Seetha_ascend_the_aerial_car/</guid>
      <description>एतच्छ्रुत्वा शुभं वाक्यं राघवेण सुभाषितम्।
इदं शुभतरं वाक्यं व्याजहार महेश्वरः ॥ 6.122.1 ॥
पुष्कराक्ष महाबाहो महावक्षः परन्तप।
दिष्ट्या कृतमिदं कर्म त्वया शस्त्रभृतां वर ॥ 6.122.2 ॥
दिष्ट्या सर्वस्य लोकस्य प्रवृद्धं दारुणं तमः।
अपावृत्तं त्वया सङ्ख्ये राम रावणजं भयम् ॥ 6.122.3 ॥
आश्वास्य भरतं दीनं कौसल्यां च यशस्विनीम्।
कैकेयीं च सुमित्रां च दृष्ट्वा लक्ष्मणमातरम् ॥ 6.122.4 ॥
प्राप्य राज्यमयोध्यायां नन्दयित्वा सुहृज्जनम्।
इक्ष्वाकूणां कुले वंशं स्थापयित्वा महाबल ॥ 6.122.5 ॥
इष्ट्वा तुरगमेधेन प्राप्य चानुत्तमं यशः।</description>
    </item>
    
    <item>
      <title>१२३ पुष्पके सीता-रामसंवादः</title>
      <link>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/123_Rama_shows_to_Seetha_the_places/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/123_Rama_shows_to_Seetha_the_places/</guid>
      <description>प्रतिप्रयाते काकुत्स्थे महेन्द्रः पाकशासनः।
अब्रवीत् परमप्रीतो राघवं प्राञ्जलिं स्थितम् ॥ 6.123.1 ॥
अमोघं दर्शनं राम तवास्माकं परन्तप।
प्रीतियुक्ताः स्म तेन त्वं ब्रूहि यन्मनसेच्छसि ॥ 6.123.2 ॥
एवमुक्तस्तु काकुत्स्थः प्रत्युवाच कृताञ्जलिः।
लक्ष्मणेन सह भ्रात्रा सीतया सह भार्यया ॥ 6.123.3 ॥
यदि प्रीतिः समुत्पन्नामयि सर्वसुरेश्वर।
वक्ष्यामि कुरु ते सत्यं वचनं वदतां वर ॥ 6.123.4 ॥
मम हेतोः पराक्रान्ता ये गता यमसादनम्।
ते सर्वे जिवितं प्राप्य समुत्तिष्ठन्तु वानराः ॥ 6.123.5 ॥
मत्कृते विप्रयुक्ता ये पुत्रैर्दारैश्च वानराः।</description>
    </item>
    
    <item>
      <title>१२४ भरद्वाजाश्रमागमनम्</title>
      <link>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/124_Rama_lands_at_Sage_Bharadwaja_hermitage/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/124_Rama_lands_at_Sage_Bharadwaja_hermitage/</guid>
      <description>तां रात्रिमुषितं रामं सुखोत्थितमरिन्दमम्।
अब्रवीत् प्राञ्जलिर्वाक्यं जयं पृष्ट्वा विभीषणः ॥ 6.124.1 ॥
स्नानानि चाङ्गरागाणि वस्त्राण्याभरणानि च।
चन्दनानि च दिव्यानि माल्यानि विविधानि च ॥ 6.124.2 ॥
उपस्थितास्त्वां विधिवत् स्नापयिष्यन्ति राघव।
प्रतिगृह्णीष्व तत् सर्वं मदनुग्रहकाम्यया ॥ 6.124.3 ॥
एवमुक्तस्तु काकुत्स्थः प्रत्युवाच विभीषमम् ॥ 6.124.4 ॥
हरीन् सुग्रीवमुख्यांस्त्वं स्नानेनाभिनिमन्त्रय ॥ 6.124.5 ॥
स तु ताम्यति धर्मात्मा मम हेतोः सुखोचितः।
सुकुमारो महाबाहुः कुमारः सत्यसंश्रवः ॥ 6.124.6 ॥
तं विना केकयीपुत्रं भरतं धर्मचारिणम्।
न मे स्नानं बहुमतं वस्त्राण्याभरणानि च ॥ 6.</description>
    </item>
    
    <item>
      <title>१२५ भरत-हनुमत्संवादः</title>
      <link>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/125_Hanuma_informs_Bharata_about_Rama%C3%A2_s_return/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/125_Hanuma_informs_Bharata_about_Rama%C3%A2_s_return/</guid>
      <description>उपस्थितं तु तं दृष्ट्वा पुष्पकं पुष्पभूषितम्।
अविदूरस्थितो रामं प्रत्युवाच विभीषणः ॥ 6.125.1 ॥
स तु बद्धाञ्जलिः प्रह्वो विनीतो राक्षसेश्वरः।
अब्रवीत्त्वरयोपेतः किं करोमीति राघवम् ॥ 6.125.2 ॥
तमब्रवीन्महातेजा लक्ष्मणस्योपशृण्वतः।
विमृश्य राघवो वाक्यमिदं स्नेहपुरस्कृतम् ॥ 6.125.3 ॥
कृतप्रयत्नकर्माणो विभीषण वनौकसः।
रत्नैरर्थैश्च विविधैर्भूषणैश्चापि पूजय ॥ 6.125.4 ॥
सहैभिरजिता लङ्का निर्जिता राक्षसेश्वर।
हृष्टैः प्राणभयं त्यक्त्वा सङ्ग्रामेष्वनिवर्तिभिः ॥ 6.125.5 ॥
त इमे कृतकर्माणः पूज्यन्तां सर्ववानराः ॥ 6.125.6 ॥
धनरत्नप्रदानेन कर्मैषां सफलं कुरु ॥ 6.125.7 ॥</description>
    </item>
    
    <item>
      <title>१२६ हनुमता रामागमनसन्देशः</title>
      <link>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/126_Hanuma_recounts_to_Bharata_about_Rama_in_the_forest/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/126_Hanuma_recounts_to_Bharata_about_Rama_in_the_forest/</guid>
      <description>अनुज्ञातंस्तु रामेण तद्विमानमनुत्तमम्।
उत्पपात महामेघः श्वसनेनोद्धतो यथा ॥ 6.126.1 ॥
पातयित्वा ततश्चक्षुः सर्वतो रघुनन्दनः।
अब्रवीन्मैथिलीं सीतां रामः शशिनिभाननाम् ॥ 6.126.2 ॥
कैलासशिखराकारे त्रिकूटशिखरे स्थिताम्।
लङ्कामीक्षस्व वैदेहि निर्मितां विश्वकर्मणा ॥ 6.126.3 ॥
एतदायोधनं पश्य मांसशोणितकर्दमम्।
हरीणां राक्षसानां च सीते विशसनं महत् ॥ 6.126.4 ॥
अत्र दत्तवरः शेते प्रमाथी राक्षसेश्वरः।
तव हेतोर्विशालाक्षि रावणो निहतो मया ॥ 6.126.5 ॥
कुम्भकर्णोऽत्र निहतः प्रहस्तश्च निशाचरः।
धूम्राक्षश्चात्र निहतो वानरेण हनूमता ॥ 6.126.6 ॥
विद्युन्माली हतश्चात्र सुषेणेन महात्मना ॥ 6.</description>
    </item>
    
    <item>
      <title>१२७ नन्दिग्रामे भरतप्रतीक्षा</title>
      <link>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/127_Bharata_commands_for_the_reception_of_Rama_in_the_City_of_Ayodhya/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/127_Bharata_commands_for_the_reception_of_Rama_in_the_City_of_Ayodhya/</guid>
      <description>पूर्णे चतुर्दशे वर्षे पञ्चम्यां लक्ष्मणाग्रजः।
भरद्वाजश्रमं प्राप्य ववन्दे नियतो मुनिम् ॥ 6.127.1 ॥
शृणोषि कच्चिद्भगवन् सुभिक्षानामयं पुरे।
कच्चिच्च युक्तो भरतो जीवन्त्यपि च मातरः ॥ 6.127.2 ॥
एवमुक्तस्तु रामेण भरद्वाजो महामुनिः।
प्रत्युवाच रघुश्रेष्ठं स्मितपूर्वं प्रहृष्टवत् ॥ 6.127.3 ॥
पङ्कदिग्धस्तु भरतो जटिलस्त्वां प्रतीक्षते।
पादुके ते पुरस्कृत्य सर्वं च कुशलं गृहे ॥ 6.127.4 ॥
स्त्रीतृतीयं च्युतं राज्याद्धर्मकामं च केवलम्।
पदातिं त्यक्तसर्वस्वं पितुर्वचनकारिणम् ॥ 6.127.5 ॥
सर्वभोगैः परित्यक्तं स्वर्गच्युतमिवामरम्।
दृष्ट्वा तु करुणा पूर्वं ममासीत् समितिञ्जय ॥ 6.</description>
    </item>
    
    <item>
      <title>१२८ श्रीरामपट्टाभिषेकः</title>
      <link>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/128_Sri_Rama_pattabhishekam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/purANam/rAmAyaNam/AndhrapAThaH/6_yuddhakANDam/14-ayodhyA-gamanam/128_Sri_Rama_pattabhishekam/</guid>
      <description>अयोध्यां तु समालोक्य चिन्तयामास राघवः।
चिन्तयित्वा हनूमन्तमुवाच प्लवगोत्तमम् ॥ 6.128.1 ॥
जानीहि कच्चित् कुशली जनो नृपतिमन्दिरे ॥ 6.128.2 ॥
शृङ्गिबेरपुरं प्राप्य गुहं गहनगोचरम्।
निषादाधिपतिं ब्रूहि कुशलं वचनान्मम ॥ 6.128.3 ॥
श्रुत्वा तु मां कुशलिनमरोगं विगतज्वरम्।
भविष्यति गुहः प्रीतः स ममात्मसमः सखा ॥ 6.128.4 ॥
अयोध्यायाश्च ते मार्गं प्रवृत्तिं भरतस्य च।
निवेदयिष्यति प्रीतो निषादाधिपतिर्गुहः ॥ 6.128.5 ॥
भरतस्तु त्वया वाच्यः कुशलं वचनान्मम।
सिद्धार्थं शंस मां तस्मै सभार्यं सहलक्ष्मणम् ॥ 6.128.6 ॥</description>
    </item>
    
  </channel>
</rss>